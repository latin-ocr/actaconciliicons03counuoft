Ε. Benedikt XIII. u. d. Konzil v. d. Subtraktion bis z. Wahl Martius V. 593

determinacionibus ecclesie submisisse, adicientes, quod predictam
submissionem dixisse verbo vel scripsisse non sufficit, nisi effectu-
aliter opere compleatur, et sic videntur velle concludere, quod
super requisitis in predicta cedula ipsorum et aliorum in prefato
concilio existencium iudicio sit submissus: papa respondit, quod
fatetur omnia per se dicta, scripta et facta super hiis, que ad
credulitatem et professionem vere fidei pertinent, ut est iuris,
correctioni ecclesie catholice submisisse, non tamen propterea
in aliis suis consiliis, actibus et (leliberacionibus predictorum
iudicio se submisit, recolens iura et dicta doctorum, qui ponunt
talem submissionem, ad quam papa necessario artaretur, fore
impossibilem, unde, sicut in eisdem protestacionibus patet, talem,
ut dicunt, submissionem non fecit, quia, licet semper vellet bonorum
consilia verbo vel scripto publice aut secrete, prout sibi expedien-
cius videbitur, audire seu videre ac in predictis et aliis ecclesie
negociis mature deliberare et deliberate concludere, non tamen
intendit nec voluit nec vult predictam submissionem facere, ad
quam faciendam, ut ex canonibus suorum predecessorum patet,
minime obligatur.

Et cum in eadem cedula subiungitur, quod onmia premissa
et alia unioni ecclesie accomoda ipse verbo et, quod periculosius
est, facto acceptare et in execucione debita ponere pretermittit
et difert et qualitas tantorum negociorum et temporis disposicio,
ut clare liquet, sine evidentibus periculis, dampnis, scandalis et
erroribus dilacionem ulteriorem non substineant nec amplius
pacienter etc, papa respondet, quod vehementi admiracione com-
motus nescit videre, unde vel quare sic subito eius ymo Christi,
cuius vices gerit, postposita reverencia contra ipsum ad tam
inhonesta verba prorumpant, quia loquendo cum eorum pace pre-
dicta, licet non vera, si eis placeret, potuissent exprimere saltem
per verba magis curialia et modesta. Nichilominus papa cum
veritate asserit, quod illa, que ad veram et comodam unionem
et statum sancte matris ecclesie pertinent, quantum in eo suit,
se pretermisisse vel distulisse non credit, quamvis in illorum
execucione fuerit, ut est notorium, multipliciter impeditus: ad illa
vero, que tam inhoneste et periculose ab eo de nova petuntur,
ne idem iteretur, sufficit, quod in effectu superius est responsum,
nam pro execucione eorum, que requirentur ad veram et indubiam
unionem ecclesie, in Constancia non est securitas nec libertas,
set tantus timor et violencia, quod nedum inposterum ea, que

F i n k e ‚ Aeta concilii Constanciensis. 111. 38

