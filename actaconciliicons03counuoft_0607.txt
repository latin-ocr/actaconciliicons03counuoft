E. Benedikt XIII. u. d. Konzil v. d. Subtraktion bis z. Wahl Martius V. 585

humillime requirentes, quod saltem dignaretur statim unam et
plures, si expedierit, tenere sessiones concilii generalis, quod ad—
huc hic continuatur, et super premissis et aliis, que pacem et
salutem ac statum tocius christianitatis et universalis ecclesie
notorie concernunt, cum dicto concilio deliberare et in ipso
purgare vestram, quam multi allegant, moram et culpam ac
infamiam eciam de fide catholica dignaretur, maxime cum vestra
sanctitas omnia per vos facta, dicta et dicenda in et super
premissis determinacioni ecclesie summiserit, ut apparet per in-
strumenta diversa. Quam quidem summissionem dixisse verbo
vel scriptis non sufficit, nisi effectualiter opere compleatur. Et
quia, pater sanctissime, omnia premissa et alia, ut dictum est,
unioni ecclesie accomoda, vestra sanctitas verbo et, quod peri-
culosius est, facto acceptare et in execucione debita ponere preter-
mittit et difert et qualitas tantorum negociorum et temporis dis-
posicio, ut clare liquet, sine evidentibus periculis, dampnis, scan-
dalis et erroribus dilacionem ulteriorem non sustineant nec amplius
paciantur, pro tanto prefati cardinales, collegium s. R. e. facien-
tes collegialiter, predicti archiepiscopi Terraconensis et Cesar-
augustanus nominibus propriis et tamquam procuratores dicti
episcopi Palentini ad proxime dicta omnes etc. vice ac nomine
aliorum, quorumcunque eisdem nunc vel in futurum adherencium
zelo domus Dei, eciam vestre sanctitatis salutis et fame accensi
in dictis supplicacionibus, consiliis et requisicionibus perse-
verantes ipsas ac ipsa cum¹ quanta possunt humilitate ac
instancia ante pedes eiusdem sanctitatis prostrati reiterant ac
in et super premissis eorum consciencias cum cordis puritate
exonerant et proprias animas, in quantum possunt, liberant, ut
ante tribunal eterni iudicis nulla culpa ipsis valeat imputari,
protestantes nichilominus expresse illis meliori modo et forma,
quibus de iure et alias possunt, de omnibus viis et remediis et
eis qualitercunque et quomodocunque pertinentibus3 predicti
cardinales offerunt se paratos potestatem eligendi dare et com-
mittere, ut premittitur, procuratoribus et nunciis supradictis3
et quod per ipsos non stat neque stabit expresse et cum magna
instancia protestantur, requirentes omnes predicti et quilibet
ipsorum de premissis omnibus et singulis eis et cuilibet ipsorum
fieri publicum instrumentum et publica instrumenta ad eternam
rey memoriam. ’

