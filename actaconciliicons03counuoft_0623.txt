E. Benedikt XIII. u. d. Konzil v. d. Subtraktion bis z. wahl Martius V. 601

cionem, per temporalem et hostilem persecucionem et reclusionem
et per mortis comminacionem papa cogitur approbare, quod
petitur, respondent dicti cardinales premissa reverencia humili
repetita, quod dicta impugnacio, ubi valida esset, eciam dampna-
ret praticam per eandem sanctitatem datam Paniscole, quam
tamen ut bonam predicat et deffendit nec non ipsam obtulit in
responsione facta citacioni congregacionis Constanciensis. Set
non volentes dicti cardinalis protrahere verbum ultra quam
deceat, dicunt, quod, si vestra sanctitas acceptaret praticam
contentam in cedula sepedicta, prout acceptanda est, hoc fieret
instantibus, supplicantibus et requirentibus dictis cardinalibus. qui
sub potestate vestra consistunt et personis aliis eidem sanctitati
obedientibus et devotis, nec fieret hoc ad instanciam aliquorum,
qui aliquid de predictis commiserint, cum nec illi pro dicta pra-
tica ullam instanciam faciant, ut 'certum est dicte sanctitati.
Ymo eciam, beatissime pater, posito, quod dictam instanciam
facerent, hoc bene est attendendum, quod subtractio, spoliacio,
persecucio, reclusio et mortis comminacio, sique sint supra alle-
gate, non inducerent nec compellerent, prout nec inducere nec
compellere debent, vestram sanctitatem acquiescere pratice per
cardinales et alios supranominatos apperte, set ad hoc induceret
eandem sanctitatem et compelleret, prout inducere etaecompellere
debet, debitum pastoralis officii, quod ipsam vehementissime
astringit et cogit scisma sedare et unionem ecclesie dare. Unde
subtractio, spoliacio, persecucio, reclusio et mortis comminacio
supradicte, ut nnllam causan] prestantes acceptacioni et exe-
cucioni dicte pratice, ipsam non inficerent nec sibi obsistere
possent. Set quia ulterius eadem sanctitas in dicta sua re-
sponsione in pratica supradicta. insurgit propter deffectum liber-
tatis, quem in Constancia esse pretendit, respondent dicti cardi-
nales cum reverencia humili antedicta, quod de tali libertatis
defectu nulla informacio habetur, cui merito sit standum, nec
soli suspicioni initi debet sanctitas vestra. Et pro certo, bea-
tissime pater, verisimile non videtur, quod dicte congregacioni,
que iuxta dictam praticam in unam haberet concordare personam,
in qua quidem congregacione sunt prelati in tanta multitudine,
nec non procuratores seu nuncii fere omnium regum aut principum
totius christianitatis, metus seu impressio inferretur. Preterea,
beatissime pater, quia super dicta libertate aut eius defectu in
eadem ciVitate Constanciensi magis quain alibi inquiri potest

