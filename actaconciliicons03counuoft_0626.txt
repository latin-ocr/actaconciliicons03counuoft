604 III. Absehnitt. Benedikt XIII. und (las Konzil.

prelatos et alios probos viros sepissime supplicata fuerunt et
super dicto scandalo exarata.. Quo, prout verum est, presuposito,
ad consulendum. supplicandum et requirendum dictam purgacionem
faciunt exempla preterita. Nam, ut legitur in cronicis, papa
Damasus primus accusatus de adulterio se coram concilio pur-
gavit, papa Sixtus tercius accusatus de crimine se purgavit coram
concilio, papa Pelagius primus inculpatus de exilio et morte Vigilii
se purgavit coram omni populo atque clero, papa Leo tercius, cui
crimina opponebantur, quia nullus inventus fuit probator legitimus,
ab obiectis criminibus se purgavit. Nec est cure presentis, an
dicti Romani pontifices necessario se purgaverint, an dehonesto,
quia utroque casu inminentibus scandalo, infamia et suspicione
predictis iuste supplicacioni bene et utiliter consulitur et sancte
requiritur fieri in generali concilio purgacionem predictam. Et
maxime, beatissime patersq) quia fautoria inveterati scismatis et
turbacio unionis ecclesie ad fidem pertinere videntur.1) Nam sive
in loci discordia. sive in alia quavis occasione causentur, ledunt
secundum multorum sentenciam articulum fidei et statum univer-
salis ecclesie pervertunt nimium atque perturbant.

Ad tercium denuo venientes, videlicet ad protestaciones, quas
sepedicta cedula in sui fine subiungit, credunt dicti cardinales dicte
sanctitatis humili reverencia semper salva, sibi et aliis licuisse
ius universalis ecclesie atque suum illesum et illibatum servare
et per consequens uti protestacionis remedio, quod ad conserva—
cionem iuris est adiumentum tam per sacros canones quam per
leges civiles. Et quamvis. beatissime pater, per capud membra
corporis gubernentur, ut vestra inquit responsio, verum tamen,
dicta humili reverencia preeunte, credunt dicti cardinales nichilo-
minus esse verum, quod verisimili occurente timore de subver-
sione status universalis ecclesie non denegetur dictis membris
protestacionis remedium honestum utique atque iustum, cum in
casu, qui satis ad propositum adoptatur. sacra scriptura affirmet,
quod Paulus in faciem restitit Petro, unde sicut in faciem resistere
licuit, licuisset utique protestari, et quia dictos cardinales ad
doctrinam sancti Bernardi sanctitas vestra remittit, cum quanta
- possunt humilitate, regraciantur vestre clemencie. Ibidem enim
multa scripta sunt, que ad ipsorum spectant officium, et inter
cetera. quod sint concordes ad pacem et ad unitatem conformes

 

 

a) Hagsncdd vestra sanctitate.

¹) So weit Druck bei Raynald.

